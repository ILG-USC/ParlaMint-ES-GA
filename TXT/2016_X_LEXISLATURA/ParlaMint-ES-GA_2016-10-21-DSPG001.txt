12



O señor LETRADO OFICIAL MAIOR (Sarmiento Méndez): Bos días.

Señorías, prégolles que ocupen os seus escanos.



Constitución da Mesa de Idade

O señor LETRADO OFICIAL MAIOR (Sarmiento Méndez): Verificadas as declaracións presentadas por cada un dos deputados e deputadas proclamados electos, a composición da Mesa de Idade resulta ser: don Carlos Enrique López Crespo, dona Olalla Rodil Fernández e dona Paula Quinteiro Araújo. Rógolles que comparezan na mesa co fin de constituír a Mesa de Idade.

(O señor López Crespo e as señoras Rodil Fernández e Quinteiro Araújo pasan a ocupar os seus postos nos escanos correspondentes á Mesa do Parlamento.)

Ábrese a sesión ás once e tres minutos da mañá.

O señor PRESIDENTE DA MESA DE IDADE (López Crespo): Bos días a todos

Ábrese a sesión.

Prégolle á señora secretaria, dona Paula Quinteiro Araújo, que dea lectura ao decreto de convocatoria de elecciones e á relación de deputadas e deputados electos, así como á comunicación sobre recursos contecioso-electorais interpostos, se é o caso.

A señora SECRETARIA DA MESA DE IDADE (Quinteiro Araújo): Decreto 92/2016, de disolución do Parlamento de Galicia e de convocatoria de eleccións:

"Disposicións xerais

Presidencia da Xunta de Galicia. Decreto 92/2016, do 1 de agosto, de disolución do Parlamento de Galicia e de convocatoria de eleccións.

De acordo co previsto na Lei orgánica 1/1981, do 6 de abril, do Estatuto de autonomía de Galicia, na Lei 1/1983, do 22 de febreiro, de normas reguladoras da Xunta e da súa Presidencia, e na Lei 8/1985, do 13 de agosto, de eleccións ao Parlamento de Galicia, e logo da deliberación do Consello da Xunta de Galicia na súa reunión do día 1 de agosto de2016,

DISPOÑO:

Artigo 1

Queda disolto o Parlamento de Galicia elixido o día 21 de outubro de 2012.

Artigo 2

Convócanse eleccións ao Parlamento de Galicia, que terán lugar o 25 de setembro de 2016.

Artigo 3

En aplicación do artigo 9 da Lei 8/1985, do 13 de agosto, de eleccións ao Parlamento de Galicia, o número de deputados correspondente a cada circunscrición é o seguinte:

A Coruña: vinte e cinco.

Lugo: catorce.

Ourense: catorce.

Pontevedra: vinte e dous.

Artigo 4

A campaña electoral durará quince días; comezará ás cero horas do venres, día 9 de setembro de 2016, e finalizará ás vinte e catro horas do venres, día 23 de setembro de 2016.

Artigo 5

Celebradas as eleccións convocadas por este decreto, a Cámara resultante reunirase para a súa sesión constitutiva o día 21 de outubro de 2016 ás once horas.

Artigo 6

As eleccións convocadas por este decreto rexeranse pola Lei orgánica 5/1985, do 19 de xuño, de réxime electoral xeral, así como pola Lei 8/1985, do 13 de agosto, de eleccións ao Parlamento de Galicia, e pola normativa de desenvolvemento.

Disposición derradeira

Este decreto entrará en vigor o mesmo día da súa publicación no Diario Oficial de Galicia.

Santiago de Compostela, 1 de agosto de 2016.

Alberto Núñez Feijóo, presidente."

Relación de deputadas e deputados proclamados electos. Acordo da Xunta Electoral de Galicia do día 10 de outubro de 2016 (DOG 194, do 11 de outubro de 2016):

Provincia da Coruña

Polo Partido Popular: Diego Calvo Pouso, Beatriz Mato Otero, María Ángeles Vázquez Mejuto, José Manuel Rey Varela, Pedro Puy Fraga, Miguel Ángel Tellado Filgueira, Paula Prado del Río, Rosa María Quintana Carballo, Ethel María Vázquez Mourelle, Álvaro Pérez López, Carlos Enrique López Crespo, Martín Fernández Prado, Aurelio Alfonso Núñez Centeno.

Por En Marea: Antón Sánchez García, Luca Chao Pérez, José Manuel Lago Peñas, Magdalena Barahona Martín, Francisco Casal Vidal.

Polo Partido dos Socialistas de Galicia-PSOE: Xoaquín María Fernández Leiceaga, Matilde Begoña Rodríguez Rumbo, Juan Manuel Díaz Villoslada, María Dolores Toja Suárez, José Manuel Pérez Seco.

Polo BNG-Nós Candidatura Galega: Ana Belén Pontón Mondelo, Xosé Luis Rivas Cruz.

Provincia de Lugo

Polo Partido Popular: Francisco José Conde López, María Encarnación Amigo Díaz, Raquel Arias Rodríguez, José Manuel Balseiro Orol, Sandra Vázquez Domínguez, Daniel Luis Varela Suanzes-Carpegna, María Susana López Abella, Jaime Castiñeira Broz.

Por En Marea: Luis Villares Naveira, Paula Vázquez Verao.

Polo Partido dos Socialistas de Galicia-PSOE: Luis Manuel Álvarez Martínez, María de la Concepción Burgo López, José Antonio Quiroga Díaz.

Polo BNG-Nós Candidatura Galega: Olalla Rodil Fernández.

Provincia de Ourense

Polo Partido Popular: María Sol Díaz Mouteira, Miguel Ángel Santalices Vieira, José González Vázquez, Antonio Rodríguez Miranda, Cristina Isabel Romero Fernández, Marta Nóvoa Iglesias, César Manuel Fernández Gil, Moisés Blanco Paradelo, Marta María Rodríguez-Vispo Rodríguez.

Por En Marea: María de los Ángeles Cuña Bóveda, David Rodríguez Estévez.

Polo Partido dos Socialistas de Galicia-PSOE: Noela Blanco Rodríguez, Raúl Fernández Fernández.

Polo BNG-Nós Candidatura Galega: Noa Presas Bergantiños.

Provincia de Pontevedra

Polo Partido Popular: Alberto Núñez Feijóo, Alfonso Rueda Valenzuela, Teresa Egerique Mosquera, Jesús Vázquez Almuíña, María Guadalupe Murillo Solís, Román Rodríguez González, Valeriano Martínez García, José Manuel Cores Tourís, María Nava Castro Domínguez, Marta Rodríguez Arias, Ignacio Javier López-Chaves Castro.

Por En Marea: Carmen Santos Queiruga, Marcos Cal Ogando, Eva Solla Fernández, Juan José Merlo Lorenzo, Paula Quinteiro Araújo.

Polo Partido dos Socialistas de Galicia-PSOE: Abel Fermín Losada Álvarez, Patricia Vilán Lorenzo, Julio Torrado Quintela, María Luisa Pierres López.

Polo BNG-Nós Candidatura Galega: Xosé Luís Bará Torres, María Montserrat Prado Cores.

Infórmase, ao abeiro da lexislación electoral vixente, que ata o día de hoxe non consta a presentación de recursos constencioso-electorais.

O señor PRESIDENTE DA MESA DE IDADE (López Crespo): Señoras e señores deputados, imos proceder agora ás votacións separadas para presidente ou presidenta,  vicepresidentes ou vicepresidentas e secretario ou secretaria.



Elección da Mesa do Parlamento

O señor PRESIDENTE DA MESA DE IDADE (López Crespo): A elección efectuarase conforme o previsto no artigo 91 do Regulamento, é dicir, mediante papeletas, tras o chamamento nominal das deputadas e dos deputados pola secretaria da Mesa de Idade.

Os servizos da Cámara procederán con anterioridade –farano agora– á repartición das papeletas de diferente cor para cada cargo: as de cor branca serán para a elección do presidente, as de cor verde, para as vicepresidencias e as de cor amarela para a secretaría e vicesecretaría.

A expresión de voto efectuarase consignando no recadro correspondente de cada papeleta un só nome. Considerarase voto en branco aquela na que non figure ningún nome. Considerarase voto nulo toda papeleta que conteña máis dun nome, algún risco ou sinal.

Procederase á elección do presidente ou presidenta cando estean as papeletas repartidas.

Están todas repartidas. Procedemos á elección do presidente.



Elección de presidenta ou presidente

O señor PRESIDENTE DA MESA DE IDADE (López Crespo): Prégolle á señora secretaria que efectúe o chamamento correspondente para que as deputadas e os deputados depositen na urna as papeletas de cor branca. Lémbrolles que non deben escribir máis dun nome, e que resultará elixido ou elixida o deputado ou a deputada que obteña o voto da maioría absoluta dos membros da Cámara.

Comeza a votación.

(A señora secretaria da Mesa de Idade, Quinteiro Araújo, procede a efectuar o chamamento das señoras e dos señores deputados, que depositan o seu voto na urna.)

O señor PRESIDENTE DA MESA DE IDADE (López Crespo): Procederase ao escrutinio por parte dos membros da Mesa.

(Procédese ao escrutinio.) (Pausa.)

O señor PRESIDENTE DA MESA DE IDADE (López Crespo): O resultado da votación é o seguinte: don Miguel Ángel Santalices Vieira, 41 votos; en branco, 34 votos.

Don Miguel Ángel Santalices obtivo a maioría absoluta, por conseguinte proclámase presidente do Parlamento a don Miguel Ángel Santalices Vieira. (Aplausos.)



Elección de vicepresidentas ou vicepresidentes

O señor PRESIDENTE DA MESA DE IDADE (López Crespo): Procedemos agora á elección simultánea de vicepresidentes primeiro e segundo, segundo dispón o artigo 36.2 do Regulamento.

Pregámoslle á señora secretaria que efectúe o chamamento correspondente para que as deputadas e deputados depositen na urna as papeletas de cor verde. Lembrámoslles que non se debe escribir máis dun nome e que resultarán elixidos ou elixidas os deputados e deputadas que acaden maior número de votos. Aquí o que teña o maior número de votos será vicepresidente primeiro, o que teña o seguinte será vicepresidente segundo.

Comeza a votación.

(A señora secretaria da Mesa de Idade, Quinteiro Araújo, procede a efectuar o chamamento das señoras e dos señores deputados, que depositan o seu voto na urna.)

O señor PRESIDENTE DA MESA DE IDADE (López Crespo): Procederase ao escrutinio por parte dos membros da Mesa.

(Procédese ao escrutinio.) (Pausa.)

O señor PRESIDENTE DA MESA DE IDADE (López Crespo): O resultado da votación é o seguinte: Diego Calvo Pouso, 41 votos; Eva Solla Fernández, 28 votos; en branco, 6 votos.

Por conseguinte, proclámase vicepresidente primeiro a don Diego Calvo Pouso e vicepresidenta segunda a dona Eva Solla Fernández. (Aplausos.)



Elección de secretaria e vicesecretaria

O señor PRESIDENTE DA MESA DE IDADE (López Crespo): Imos agora proceder á elección de secretario ou secretaria e vicesecretario ou vicesecretaria. Procedemos á elección simultánea do secretario ou da secretaria e do vicesecretario ou da vicesecretaria, segundo dispón o artigo 36.2 do Regulamento.

Prégolle á señora secretaria que efectúe o chamamento correspondente para que as deputadas e deputados depositen na urna as papeletas de cor amarela.

Lémbrolles que non se debe consignar máis dun nome e que resultarán elixidos ou elixidas os dous nomes que acaden o maior número de votos.

Comeza a votación.

(A señora secretaria, Quinteiro Araújo, fai o chamamento, por orde alfabética, dos deputados e das deputadas, que depositan o seu voto na urna.)

O señor PRESIDENTE DA MESA DE IDADE (López Crespo): Procederase ao escrutinio por parte dos membros da Mesa.

(Procédese ao escrutinio.) (Pausa.)

O señor PRESIDENTE DA MESA DE IDADE (López Crespo): O resultado da votación é o seguinte: dona Raquel Arias Rodríguez, 41 votos; dona Concepción Burgo López, 28 votos; en branco, 6 votos.

Por conseguinte, proclámase secretaria a dona Raquel Arias Rodríguez e vicesecretaria a dona Concepción Burgo López.

(Aplausos.)

Como consecuencia da elección anterior, a Mesa do Parlamento queda constituída do seguinte xeito: presidente, don Miguel Ángel Santalices Vieira; vicepresidente primeiro, don Diego Calvo Pouso; vicepresidenta segunda, dona Eva Solla Fernández; secretaria, dona Raquel Arias Rodríguez; e vicesecretaria, dona Concepción Burgo López.

Prégolles aos señores deputados e deputadas electos que tomen posesión do seu cargo e da súa cadeira.

Moitas grazas.

(Aplausos.)

(Os membros da Mesa do Parlamento ocupan os seus postos.)



Promesa ou xuramento de acatar e gardar fidelidade á Constitución española e ao Estatuto de autonomía de Galicia

O señor PRESIDENTE (Santalices Vieira): Bo día a todos e a todas.

Señorías, dando cumprimento ao previsto no artigo 5 do Regulamento da Cámara, procederemos a prestar o xuramento ou a promesa de acatar e gardar fidelidade á Constitución e ao Estatuto de Galicia.

En primeiro lugar, farao esta Presidencia, e deseguido solicitareilles o cumprimento do dito artigo aos membros da Mesa e aos restantes membros da Cámara.

Segundo o procedemento, a fórmula é a de contestar "si,

xuro" ou "si, prometo" á pregunta que fará esta Presidencia.

Señoras deputadas e señores deputados, ante o pobo de Galicia, representado aquí polo seu Parlamento, xuro acatar e gardar fidelidade á Constitución e ao Estatuto de Galicia.

Señor vicepresidente primeiro, don Diego Calvo Pouso, ¿xura ou promete acatar e gardar fidelidade á Constitución e ao Estatuto de Galicia?

O señor VICEPRESIDENTE PRIMEIRO (Calvo Pouso): Si, xuro.

O señor PRESIDENTE (Santalices Vieira): Moitas grazas.

Señora vicepresidenta segunda, dona Eva Solla Fernández, ¿xura ou promete acatar e gardar fidelidade á Constitución e ao Estatuto de Galicia?

A señora VICEPRESIDENTA SEGUNDA (Solla Fernández): Con base nos meus principios feministas, republicanos, revolucionarios e democráticos, prometo.

O señor PRESIDENTE (Santalices Vieira): Grazas pola promesa. (Murmurios.) (Aplausos.)

A señora VICEPRESIDENTA SEGUNDA (Solla Fernández): De nada.

O señor PRESIDENTE (Santalices Vieira): Señora secretaria da Mesa, dona Raquel Arias Rodríguez, ¿xura ou promete acatar e gardar fidelidade á Constitución e ao Estatuto de Galicia?

A señora SECRETARIA (Arias Rodríguez): Si, prometo.

O señor PRESIDENTE (Santalices Vieira): Moitas grazas.

Señora vicesecretaria, dona Concepción Burgo López, ¿xura ou promete acatar e gardar fidelidade á Constitución e ao Estatuto de Galicia?

A señora VICESECRETARIA (Burgo López): Si, prometo.

O señor PRESIDENTE (Santalices Vieira): Moitas grazas.

De seguido, a secretaria fará o chamamento dos señores deputados e señoras deputadas para que, dende o propio escano, contesten a pregunta que lles formulará a Presidencia. A pregunta é: señoras deputadas, señores deputados, ¿xuran ou prometen acatar e gardar fidelidade á Constitución e ao Estatuto de Galicia?

Cando queira, señora secretaria, pode proceder ao chamamento dos deputados.

A señora SECRETARIA (Arias Rodríguez): Álvarez Martínez, Luis Manuel.

O señor ÁLVAREZ MARTÍNEZ: Si, prometo.

A señora SECRETARIA (Arias Rodríguez): Amigo Díaz, María Encarnación.

A señora AMIGO DÍAZ: Si, xuro.

A señora SECRETARIA (Arias Rodríguez): Balseiro Orol, José Manuel.

O señor BALSEIRO OROL: Si, prometo.

A señora SECRETARIA (Arias Rodríguez): Bará Torres, Xosé Luís.

O señor BARÁ TORRES: Comprométome a ser fiel a Galiza e a defender os dereitos nacionais e sociais das galegas e dos galegos e a súa liberdade; e, por imperativo legal, prometo acatar o Estatuto e a Constitución.

A señora SECRETARIA (Arias Rodríguez): Barahona Martín, Magdalena.

A señora BARAHONA MARTÍN: Si, prometo traballar ao servizo do pobo, prometo non olvidar quen somos e de que lado estamos; porque foron, somos, porque fomos, serán.

A señora SECRETARIA (Arias Rodríguez): Blanco Paradelo, Moisés.

O señor BLANCO PARADELO: Si, xuro.

A señora SECRETARIA (Arias Rodríguez): Blanco Rodríguez, Noela.

A señora BLANCO RODRÍGUEZ: Si, prometo.

A señora SECRETARIA (Arias Rodríguez): Cal Ogando, Marcos.

O señor CAL OGANDO: Si, prometo. E prometo traballar polas... (Inintelixible.)

A señora SECRETARIA (Arias Rodríguez): Casal Vidal, Francisco.

O señor CASAL VIDAL: Si, prometo.

A señora SECRETARIA (Arias Rodríguez): Castiñeira Broz, Jaime.

O señor CASTIÑEIRA BROZ:  Si, prometo.

A señora SECRETARIA (Arias Rodríguez): Castro Domínguez, María Nava.

A señora CASTRO DOMÍNGUEZ: Si, xuro.

A señora SECRETARIA (Arias Rodríguez): Chao Pérez, Luca.

A señora CHAO PÉREZ: Para traballar sempre por un país con nosoutras, un país que non deixe ninguén atrás, si, prometo.

A señora SECRETARIA (Arias Rodríguez): Conde López, Francisco José.

O señor CONDE LÓPEZ: Si, xuro.

A señora SECRETARIA (Arias Rodríguez): Cores Tourís, José Manuel.

O señor CORES TOURÍS: Si, prometo.

A señora SECRETARIA (Arias Rodríguez): Cuña Bóveda, María de los Ángeles.

A señora CUÑA BÓVEDA: Si, prometo, pola dignidade e pola igualdade; por que todos e todas participen na vida política, económica, social e cultural; polo dereito a vivir e traballar neste país; e por todos os que amaron e aman fervorosamente a nosa terra.

A señora SECRETARIA (Arias Rodríguez): Díaz Mouteira, María Sol.

A señora DÍAZ MOUTEIRA: Si, xuro.

A señora SECRETARIA (Arias Rodríguez): Díaz Villoslada, Juan Manuel.

O señor DÍAZ VILLOSLADA: Si, prometo.

A señora SECRETARIA (Arias Rodríguez): Egerique Mosquera, Teresa.

A señora EGERIQUE MOSQUERA: Si, xuro.

A señora SECRETARIA (Arias Rodríguez): Fernández Fernández, Raúl.

O señor FERNÁNDEZ FERNÁNDEZ: Si, prometo.

A señora SECRETARIA (Arias Rodríguez): Fernández Gil, César Manuel.

O señor FERNÁNDEZ GIL: Si, prometo.

A señora SECRETARIA (Arias Rodríguez): Fernández Leiceaga, Xoaquín María.

O señor FERNÁNDEZ LEICEAGA: Si, prometo.

A señora SECRETARIA (Arias Rodríguez): Fernández Prado, Martín.

O señor FERNÁNDEZ PRADO: Si, prometo.

A señora SECRETARIA (Arias Rodríguez): González Vázquez, José.

O señor GONZÁLEZ VÁZQUEZ: Si, xuro.

A señora SECRETARIA (Arias Rodríguez): Lago Peñas, José Manuel.

O señor LAGO PEÑAS: Si, prometo.

A señora SECRETARIA (Arias Rodríguez): López Abella, María Susana.

A señora LÓPEZ ABELLA: Si, xuro.

A señora SECRETARIA (Arias Rodríguez): López Crespo, Carlos Enrique.

O señor LÓPEZ CRESPO: Si, prometo.

A señora SECRETARIA (Arias Rodríguez): López-Chaves Castro, Ignacio Javier.

O señor LÓPEZ-CHAVES CASTRO: Si, xuro.

A señora SECRETARIA (Arias Rodríguez): Losada Álvarez, Abel Fermín.

O señor LOSADA ÁLVAREZ: Si, prometo.

A señora SECRETARIA (Arias Rodríguez): Martínez García, Valeriano.

O señor MARTÍNEZ GARCÍA: Si, prometo.

A señora SECRETARIA (Arias Rodríguez): Mato Otero, Beatriz.

A señora MATO OTERO: Si, xuro.

A señora SECRETARIA (Arias Rodríguez): Merlo Lorenzo, Juan José.

O señor MERLO LORENZO: Si, prometo.

A señora SECRETARIA (Arias Rodríguez): Murillo Solís, María Guadalupe.

A señora MURILLO SOLÍS: Si, xuro.

A señora SECRETARIA (Arias Rodríguez): Nóvoa Iglesias, Marta.

A señora NÓVOA IGLESIAS: Si, prometo.

A señora SECRETARIA (Arias Rodríguez): Núñez Centeno, Aurelio Alfonso.

O señor NÚÑEZ CENTENO: Si, xuro.

A señora SECRETARIA (Arias Rodríguez): Núñez Feijóo, Alberto.

O señor NÚÑEZ FEIJÓO: Si, prometo.

A señora SECRETARIA (Arias Rodríguez): Pérez López, Álvaro.

O señor PÉREZ LOPEZ: Si, xuro.

A señora SECRETARIA (Arias Rodríguez): Pérez Seco, José Manuel.

O señor PÉREZ SECO: Si, prometo.

A señora SECRETARIA (Arias Rodríguez): Pierres López, María Luisa.

A señora PIERRES LÓPEZ: Si, prometo.

A señora SECRETARIA (Arias Rodríguez): Pontón Mondelo, Ana Belén.

A señora PONTÓN MONDELO: Comprométome a ser fiel a Galiza, a defender os dereitos nacionais e sociais dos galegos e das galegas, así como a súa liberdade; e, por imperativo legal, si, prometo.

A señora SECRETARIA (Arias Rodríguez): Prado Cores, María Montserrat.

A señora PRADO CORES: Comprométome a ser fiel a Galiza, a defender os intereses nacionais e sociais dos galegos e das galegas, así como a súa liberdade; e, por imperativo legal, si, prometo.

A señora SECRETARIA (Arias Rodríguez): Prado del Río, Paula.

A señora PRADO DEL RÍO: Si, xuro.

A señora SECRETARIA (Arias Rodríguez): Presas Bergantiños, Noa.

A señora PRESAS BERGANTIÑOS: Comprométome a ser fiel a Galiza, a defender os dereitos sociais e nacionais das galegas e dos galegos; e, por imperativo legal, si, prometo.

A señora SECRETARIA (Arias Rodríguez): Puy Fraga, Pedro.

O señor PUY FRAGA: Si, prometo.

A señora SECRETARIA (Arias Rodríguez): Quintana Carballo, Rosa María.

A señora QUINTANA CARBALLO: Si, xuro.

A señora SECRETARIA (Arias Rodríguez): Quinteiro Araújo, Paula.

A señora QUINTEIRO ARAÚJO: Si, prometo, para traballar na defensa dos dereitos das clases populares galegas e a prol da súa emancipación social e nacional.

A señora SECRETARIA (Arias Rodríguez): Quiroga Díaz, José Antonio.

O señor QUIROGA DÍAZ: Si, prometo.

A señora SECRETARIA (Arias Rodríguez): Rey Varela, José Manuel.

O señor REY VARELA: Si, xuro.

A señora SECRETARIA (Arias Rodríguez): Rivas Cruz, José Luis.

O señor RIVAS CRUZ: Comprométome a ser fiel a Galiza e a defender os dereitos nacionais e sociais dos galegos e das galegas, e, cómo non, a súa liberdade; e, por imperativo legal, si, prometo.

A señora SECRETARIA (Arias Rodríguez): Rodil Fernández, Olalla.

A señora RODIL FERNÁNDEZ: Comprométome a ser fiel a Galiza e a defender os dereitos nacionais e sociais das galegas e a súa liberdade; e, por imperativo legal, prometo o Estatuto e a Constitución española.

A señora SECRETARIA (Arias Rodríguez): Rodríguez Arias, Marta.

A señora RODRÍGUEZ ARIAS: Si, prometo.

A señora SECRETARIA (Arias Rodríguez): Rodríguez Estévez, David.

O señor RODRÍGUEZ ESTÉVEZ: Prometo –e fago miñas as verbas de Beiras– pola memoria de Castelao defender as liberdades e igualdade do pobo galego.

A señora SECRETARIA (Arias Rodríguez): Rodríguez González, Román.

O señor RODRÍGUEZ GONZÁLEZ: Si, xuro.

A señora SECRETARIA (Arias Rodríguez): Rodríguez Miranda, Antonio.

O señor RODRÍGUEZ MIRANDA: Si, xuro.

A señora SECRETARIA (Arias Rodríguez): Rodríguez Rumbo, Matilde Begoña.

A señora RODRÍGUEZ RUMBO: Si, prometo.

A señora SECRETARIA (Arias Rodríguez): Rodríguez-Vispo Rodríguez, Marta María.

A señora RODRÍGUEZ-VISPO RODRÍGUEZ: Si, xuro.

A señora SECRETARIA (Arias Rodríguez): Romero Fernández, Cristina Isabel.

A señora ROMERO FERNÁNDEZ: Si, xuro.

A señora SECRETARIA (Arias Rodríguez): Rueda Valenzuela, Alfonso.

O señor RUEDA VALENZUELA: Si, xuro.

A señora SECRETARIA (Arias Rodríguez): Sánchez García, Antón.

O señor SÁNCHEZ GARCÍA: Por imperativo legal, si, prometo.

A señora SECRETARIA (Arias Rodríguez): Santos Queiruga, Carmen.

A señora SANTOS QUEIRUGA: Prometo traballar para devolverlle a Galicia o poder sobre si mesma, para que nunca máis sexa xestionada de costas á xente e para construír unha Galicia xusta para todas.

A señora SECRETARIA (Arias Rodríguez): Tellado Filgueira, Miguel Ángel.

O señor TELLADO FILGUEIRA: Si, xuro.

A señora SECRETARIA (Arias Rodríguez): Toja Suárez, María Dolores.

A señora TOJA SUÁREZ: Si, prometo.

A señora SECRETARIA (Arias Rodríguez): Torrado Quintela, Julio.

O señor TORRADO QUINTELA: Si, prometo.

A señora SECRETARIA (Arias Rodríguez): Varela Suanzes-Carpegna, Daniel Luís.

O señor VARELA SUANZES-CARPEGNA: Si, prometo.

A señora SECRETARIA (Arias Rodríguez): Vázquez Almuíña, Jesús.

O señor VÁZQUEZ ALMUÍÑA: Si, xuro.

A señora SECRETARIA (Arias Rodríguez): Vázquez Domínguez, Sandra.

A señora VÁZQUEZ DOMÍNGUEZ: Si, prometo.

A señora SECRETARIA (Arias Rodríguez): Vázquez Mejuto, María Ángeles.

A señora VÁZQUEZ MEJUTO: Si, xuro.

A señora SECRETARIA (Arias Rodríguez): Vázquez Mourelle, Ethel María.

A señora VÁZQUEZ MOURELLE: Si, xuro.

A señora SECRETARIA (Arias Rodríguez): Vilán Lorenzo, Patricia.

A señora VILÁN LORENZO: Si, prometo.

A señora SECRETARIA (Arias Rodríguez): Villares Naveira, Luis.

O señor VILLARES NAVEIRA: Si, prometo defender cunha marea de alegría e ilusión a liberdade, a dignidade e a felicidade da sociedade galega. Para esta alta función, comprometo a miña palabra e, se necesario fose, a miña vida.

A señora SECRETARIA (Arias Rodríguez): Vázquez Verao, Paula.

A señora VÁZQUEZ VERAO: Si, prometo, e proclamo a liberdade para o meu pobo.

O señor PRESIDENTE: Grazas, señora secretaria.

Grazas tamén a todos os deputados e deputadas polo seu xuramento ou pola súa promesa. (Murmurios.)

Vanme permitir... (Murmurios.)

Poden sentarse.

Vanme permitir, dun xeito moi breve, á espera do inicio solemne da lexislatura, unhas breves palabras.

Quero, en primeiro lugar, agradecer a presenza das autoridades que hoxe nos acompañan neste acto de constitución do Parlamento. E permítanme que faga unha especial referencia aos ex-presidentes do Parlamento, medalla deste Parlamento todos eles. Polo tanto, agradézolles moito que estean hoxe nesta sesión constitutiva.

Quero agradecerlle tamén ao meu grupo que depositase a confianza en min para presidir este Parlamento. Dáme hoxe tamén a oportunidade de zanxar unha vella polémica que se suscitou a raíz do meu primeiro nomeamento como presidente do Parlamento. Eu dixen naquel momento que o meu pai lamentaba moito que eu me metese en política, que me dedicase á política, porque así arruinaba un brillante porvir como xestor. Pero sei que hoxe meu pai estaría contento de que eu sexa o presidente do Parlamento. Polo tanto, quero desde aquí ter tamén un recordo para el.

Como quero recordar hoxe os meus compañeiros da Mesa: a Marta Rodríguez Arias, tamén quero ter un recordo para Marisol Soneira –que desculpo a súa inasistencia porque está nunha viaxe–, e tamén, por suposto, para José Manuel Balseiro Orol, compañeiro da Mesa ao que eu lle agradezo o traballo que desenrolamos nesta lexislatura.

Quero agradecer tamén o traballo de todos os funcionarios e traballadores deste Parlamento. Son uns magníficos funcionarios. Levo vinte anos aquí e coñézoos perfectamente. E espero que agora me axuden, porque sei que a tarefa que teño e que temos os membros da Mesa non é unha tarefa doada; polo tanto, pido a súa colaboración.

Tamén quero agradecer o traballo dos medios de comunicación, todo o que sexa difundir sobre o Parlamento é positivo para nós. Polo tanto, eu agradezo especialmente aos medios de comunicación o seu traballo.

E tamén quixera recordar que a pasada lexislatura foi unha lexislatura na que demos pasos importantes neste Parlamento. Foi a lexislatura na que iniciamos un camiño no que agora temos que profundar, como é o da participación cidadá. Aí debemos seguir profundando. Foi tamén a lexislatura na que destacamos por ser o parlamento máis produtivo de España, o máis eficiente, o parlamento con máis capacidade lexislativa ao menor custo. E isto é de agradecer a todos os deputados e a todas as deputadas da IX lexislatura.

Iniciamos hoxe a X lexislatura, e eu, para esta lexislatura, pido que sigamos profundando no que ben fixemos e que sexa tamén a lexislatura do respecto institucional. Ese ha de ser o meu traballo e por iso velarei, para que os deputados traballen agradablemente nesta Cámara e que cumpran a súa función como ha de ser. Este é o meu cometido e o cometido que tamén lles pido aos membros da Mesa. Eu sei que esta vai ser unha tarefa importante e pido a súa colaboración. Polo tanto, señorías, teñen a porta do meu despacho aberta para todo o que necesiten.

E, polo tanto –e xa finalizo–, en cumprimento do artigo 5 do Regulamento, declaro constituído o Parlamento de Galicia na súa X lexislatura.

Moitas grazas a todos.

Escoitamos o himno.

(As señoras deputadas e os señores deputados, así como o público asistente á sesión, postos en pé, cantan o himno galego.) (Aplausos.)

Levántase a sesión.

Remata a sesión ás doce e trinta minutos do mediodía.